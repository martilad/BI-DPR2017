# BI-DPR - podmínky udělení zápočtu

[![License: GPL v3](https://img.shields.io/badge/License-GPLv3-blue.svg)](https://www.gnu.org/licenses/gpl-3.0)

Předmět BI-DPR Dokumentace, prezentace a rétorika je zakončen klasifikovaným zápočtem. Podmínky udělení klasifikovaného zápočtu jsou následující:

* **Zpracování a odevzdání zápočtového projektu -** poziční zpráva o bakalářské práci (maximálně 30 bodů)
* **Odprezentování zápočtové prezentace -** prezentace poziční zprávy o bakalářské práci (maximálně 30 bodů)
* **Absolvování zápočtového testu -** citace literárních zdrojů  dle ČSN ISO 690 (maximálně 10 bodů)
* **Absolvování zápočtového testu -** typografie (maximálně 10 bodů)
* **Udělení bodů od vedoucího bakalářské práce** (maximálně 20 bodů)
* **Účast na cvičeních** (dle dohody se cvičícím)

1. **Zápočtový projekt - poziční zpráva o bakalářské práci**
	* Odborná práce, která popisuje zaměření vaší bakalářské práce
	* Rozsah - 3 strany textu + úvodní strana
	* Formát A4, řádkování 1, velikost písma 10 - 12 bodů, velikost okrajů cca 2 - 2,5 cm
	* Odevzdání ve formátu PDF
	* Velikost souboru maximálně 10 MB
	* Projekt student odevzdává v elektronické formě prostřednictvím kurzu BI-DPR systému Moodle ČVUT
		1. Úvodní strana - název, jméno autora, jméno vedoucího práce, ročník a obor studia, případně logo fakulty
		2. Klíčová slova - cca 5 až 10 odborných termínů charakterizujících zaměření bakalářské práce
		3. Úvod 
		4. Definice cíle(ů) bakalářské práce
		5. Analýza současného stavu řešení problému - kdo a jakým způsobem již problém řešil, k čemu došel, výhody a nevýhody řešní
		6. Aktuální stav řešení - řešení, které student zvolil
		7. Závěr - míra splnění cíle(ů)
		8. Seznam literárních zdrojů dle ČSN ISO 690
2. **Zápočtová prezentace - prezentace poziční zprávy o bakalářské práci**
	* Prezentace současného stavu řešení bakalářské práce - cíle(ů) vytýčeného(ých) v bakalářské práci 
	* Délka trvání prezentace cca 7 minut (jako délka trvání prezentace bakalářské práce u SBZ)
	* Podklady k prezentaci student neodevzdává, slouží pouze k prezentaci
		1. Úvod
		2. Definice cíle(ů) bakalářské práce
		3. Motivace výběru tématu bakalářské práce
		4. Vymezení odborných termínů a zkratek - na uvážení studenta (dle cílové skupiny publika)
		5. Současný stav řešení problému
		6. Řešení problému, které student zvolil (předpokládaný či již známý výsledek praktické části práce)
		7. Závěr - shrnutí důležitých bodů prezentace, přínos vašeho řešení
		8. Nejvýznamnější literární zdroje dle ČSN ISO 690
		9. Poděkování za pozornost, následuje diskuse
3. **Zápočtové testy**
	* Dva testy s výběrem odpovědí (jedna či více správných odpovědí) - typografie, citace dle ČSN ISO 690
	* Každý test - 10 otázek, délka trvání - 30 minut, student má na vypracování jeden pokus
	* Oba zápočtové testy volně přístupné vždy jeden týden
	* Před absolvováním zápočtových testů si lze problematiku prostudovat na testech cvičných
	* Každý cvičný test bude otevřen vždy celý týden před otevřením testu zápočtového, lze procvičit na pěti pokusech
4. **Účast na cvičeních**
	* V rámci předmětu BI-DPR jsou povoleny 3 neúčasti na cvičeních
	* V individuálních případech je možná domluva s vyučujícím předmětu BI-DPR
5. **Body od vedoucího bakalářské práce**
	* Body udělovány na základě aktivity studenta při zpracování bakalářské práce
	* Interní vedoucí - udělí body přímo do hodnocení v kurzu BI-DPR v systému Moodle ČVUT
	* Externí vedoucí - stáhne si formulář "Potvrzení od externího vedoucího závěrečné práce pro udělení zápočtu", formulář vyplní, vytiskne, podepíše a přímo či prostřednictvím studenta doručí vyučujícímu předmětu BI-DPR nebo na sekretariát Katedry softwarového inženýrství (Mgr. Libánská, A-926)
	* V případě nutnosti lze předmět BI-DPR absolvovat i bez udělených bodů od vedoucího bakalářské práce
	

| Kategorie   |      Bližší charakteristika      |  Body 
|----------|---------------------|------
| konzultace s vedoucím práce, připravenost, adekvátnost |  navštěvuje dohodnuté konzultace / v případě principiálních nejasností či potřeby důležitých rozhodnutí aktivně konzultace vyhledává / na konzultace je připraven | 0 - 4 
| dodržování termínů |    plní včas a kvalitně zadané dílčí úkoly (dílčí úkoly jakož i četnost konzultací nejsou předepsány a závisí na povaze práce a dohodě mezi studentem a vedoucím BP; ze zkušeností vřele doporučujeme udržet se s vedoucím práce v kontaktu alespoň jednou týdně, byť by mělo jít jen o informaci o postupu poslanou e-mailem nebo krátkou komunikaci přes skype či telefon)   |   0 - 4 
| schopnost samostatné práce | pracuje samostatně / je schopen samostatně řešit dílčí úkoly / zdůvodnění provedených rozhodnutí |    0 - 4 
| rozpracovatnost teoretické části práce | nakolik má student rozpracovanou teoretickou (rešeršní, analytickou) část BP (typicky to mohou být přípravné a rešeršní práce, průzkum existujících řešení, prozkoumání teoretického zázemí, provedení potřebné analýzy, apod.) |    0 - 4 
| rozpracovanost praktické části práce | nakolik má student rozpracovanou praktickou část BP (typicky to může být vlastní návrh řešení, jeho implementace a otestování, zhodnocení výsledků, porovnání s již existujícími řešením, zdokumentování, apod.) |    0 - 4 


## License

This project is licensed under the **GNU GPLv3**.
